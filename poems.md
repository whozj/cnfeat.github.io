---
layout: page
title: "Poems"
description: "我选择让诗照进内心"
header-img: "img/poem.jpg"
---
[跳过前言的废话](#jump)
[台风袭](#jump)
[骑行](#jump)

> #### **前言**
> 
> &emsp;&emsp;已经忘了我具体什么时候开始写诗的。
> 
> &emsp;&emsp;从小就喜欢读古文诗词，那时是懵懂的喜欢，只是觉得有味道，很美。记得读小学的时候，学校离家走路要半个小时，放学后一路顺着小溪走回去，如果是一个人走的时候，我总是边走边背诗词，就这样一路回家。
> 
> &emsp;&emsp;高中的时候，功课之余，喜欢抄写诗词然后背下来，抄了整整一大本子，可惜现在已经找不到了。那时根本就没想过去写一些诗词，只是单纯的喜欢去读去背，也没有关心格律、韵脚、平仄之类的讲究。
> 
> &emsp;&emsp;大约是在大学的时候，突然有一天，我萌发了一个念头：也许我可以尝试自己去写点诗。念头一起，就压抑不住了，我当天就写了一首，当然，现在回看起来，那是首无病呻吟之作，纯属文字游戏，铺摛辞藻，但开了这个头后，也就开始了我与诗的缘分。
> 
> &emsp;&emsp;到如今，我写过的诗词已有不少了，必须说下，大部分并没有严格按照近体诗的格律，因为我想，这无非是个人情感的载体，所谓得意而忘言，重要的是表达自己的内心，何必拘泥于严格的形式。我是个多愁善感而内敛的人，所以往往将情绪诉诸文字，而诗词，是我比较喜欢的一种文字表达方式。我在快乐的时候，往往会跟朋友、亲人、伴侣分享，而伤感的时候，却习惯于沉默、缅怀、淡化，所以写的诗词许多是灰色调的，当然也有不少是经历了一些事情后的感触，这些情绪都被我写入了诗词，算是我人生的一个注脚。我曾经写过：悲伤，孤独与爱，是创作的灵感源泉，这是我在写诗的过程中得到的感悟。
> 
> &emsp;&emsp;所以趁这次开通了个人博客网站，在这个专属于我的网络空间里，把我写过的诗词放上来，既是一种缅怀，也是一种分享。毕竟，我们在这个世界里，像是海洋里的一座座孤岛，总要留下些坐标，也在这个世界上点下些许自己的墨色。而这些文字，是我的痕迹。
> 
> &emsp;&emsp;这时想起苏东坡的一首诗：*人生到处知何似，恰似飞鸿踏雪泥。泥上偶然留指爪，鸿飞哪复计东西。*留下的这些文字，又有谁看到，谁又会在意？原来，我就是个孤独的人啊。

<span id="jump"></span>

**《春夜》**   
春夜寂未央，万里天穹苍。他人眠大觉，独醒意渺茫。  
已失黄粱梦，亦难赴高唐。阑珊灯下照，彼此染昏黄。  
头发披离乱，零星点秋霜。眼若蒙尘雾，肤色暗无光。  
髭须参差簇，萧瑟添沧桑。初看似陌路，熟睹甚怏怏。  
料得镜中人，相觑也彷徨。不忍久自视，奈何长叹息。  
青春犹未逝，憔悴竟如斯！叠日苦寝寐，神摧意气靡。  
近闻母微恙，难免牵忧思。远游千里外，乡情生有时。  
百感交于心，华树变枯枝。

**《临行辞》**  
万里云天澈，秋风始萧瑟。江水逐日凉，木叶渐变色。  
鹄雁徙南国，啾声振寥廓。激迴游子心，惆怅八月朔。  
时同奔浪湍，两年屈指算。棱角趋圆柔，素丝苍黄染。  
世事与雕琢，人情相镂错。明鉴凭自窥，似非当年若？  
虽惊形貌殊，意守犹如故。歧路莫空嘘，渊沉待风举。  
黄浦水千寻，不取一瓢饮。且暂为散人，逍遥赴深圳。

**《除夕》**  
爆竹辞旧岁，万籁余此声。神州九千里，处处应相同。  
去年属昨日，今宵意重重。亲朋登门唤，恍恍心似空。  
君问何所念？所念在辽东。辽东有佳人，萦绕寐梦中。  
山水隔望眼，殷勤借北风。愿将十分情，换取共一生。

**《远思》**  
我身留上海，心飞关帝村。因何度千里，缘有心上人。  
欲见劳梦寐，相思绕晨昏。离期三秋算，岁月应几轮。  
临行执子手，柔荑似玉温。耳鬓窃私语，秋瞳剪水痕。  
一别才数日，念念若失魂。何时能重见，不负此良辰。

**《花开所感》**  
临行花甫种，已发数枝新。当时相私语，别后百回吟。  
可怜七夕近，鹊桥尚断分。翘首归期至，绸缪此良辰。

<span id="jump">**《台风袭》**</span>  
早知台风袭，不料如此疾。鲲鹏抟羊角，一夜来海西。  
巨雷响未毕，层云堕天低。风激千里荡，烟漫九州驰。  
狂飙摇树乱，禽鸟失所栖。恣肆倾盆雨，彷徨无处徙。  
鸟兽已狼狈，何况人不及。出户足难下，茫茫忍叹息。  
天穹渐成墨，白昼趋晦冥。望内罕身影，但见车穿行。  
或有三五子，趔趄伴伞擎。此景何所似？暴雨摧莲萍。  
一步一何苦，若有太岳阻。水从八方来，伞护二尺余。  
顷刻鬓湿透，遭逢同衣服。无奈寻避处，冀望雨稍住。  
顾此忽思骋，浮想连始终。兹次海葵入，逞威由粤东。  
闽浙自披靡，沪苏当其锋。中华似雄鸡，翼峻腹坦通。  
北有阴山横，尘沙势折冲。西当昆仑障，冰雪隔万重。  
东南濒四海，飓入若捣空。岸礁承骇浪，百丈欲堤崩。  
城区变湖泽，村落化飘蓬。蚍蜉难撼树，人力何渺穷。  
年年罹灾祸，作俑始共工。若非触天柱，海澜岂逞凶？

**《台风海葵离沪》**  
雁过不留痕，风离有余凄。已是重晴日，遍地剩乱枝。  
草花固难免，巨木亦受摧。区区半昼夜，处处满狼藉。  
听报向北去，荼毒在皖西。雨落三千丈，风飙十二级。  
黄山凌五岳，等闲视兹时。来年再相见，景色更胜昔。

**《苏州游之狮子林》**  
闲来苏州游，留园与虎丘。惆怅不尽兴，便向狮林求。  
异哉狮子林！假山天下闻。纵使时时赏，犹觉景色新。  
乍进难识路，巉岩立嶙峋。回顾来时道，杳然不可寻。  
僧弥曾寄意，名起缘狻猊。中途数易主，未减添奇石。  
屡经乱离世，园景几度移。悠悠六百载，风情在今时。  
入门何所有？满目尽峥嵘。峭壁形突兀，斜峰势危倾。  
芳树错落长，春禽参差鸣。花蔓铺水榭，金鱼绕湖亭。  
日暖竹苍翠，径幽洞分明。开合耸棱角，出没度阴晴。  
丘壑穿百孔，人潮似蚁行。相望虽咫尺，欲近辗转成。  
游客繁如线，穿梭叠嶂间。白发搀扶过，腾跃是少年。  
清泉石缝漱，爽耳若听弦。疲惫攀登苦，暂歇倚栏轩。  
渐暮天色晚，心足饱观瞻。启程将返沪，眷眷久流连。

<span id="jump">**《苏州游之留园》**</span>   
清明三日后，欣然苏州游。春归晨气爽，寒去晚风秋。  
河环城区绿，柳缀堤岸青。燕子枝头闹，鱼儿船尾行。  
白墙连黑瓦，倏忽见乌篷。耳畔闻话语，依稀是吴侬。  
小桥架流水，青藤掩老屋。此景似谙熟，几时梦姑苏。  
苏中多名胜，遍览非我能。择取二三处，徜徉享优容。  
信步登车去，半刻即驻足。花前人踏过，花底蝶飞出。  
水清映日暖，桃菲满留园。园深恨难尽，匆匆观不全。  
回廊绕天井，若断却相通。隐约听人语，回顾无影踪。  
隔墙笑声浅，杳杳自天边。一望有九曲，道绝草径连。  
林疏春意漏，入暮渐阑珊。恨无登高处，得遂望眼穿。

**《秋雨》**  
黑云堕天低，欲雨催风急。尘飙野树乱，望断归禽悲。  
一声巨雷响，千里人烟失。蒙蒙秋水色，入户斜湿衣。

**《秋日》**  
一  
入秋犹酷暑，炎热不可当。村中罕人迹，云外唯火阳。  
鱼戏荷塘逸，鸟藏树荫凉。无须待日落，喧游在水方。  
二  
不堪暑天热，向水寻冷清。近日云如火，临江柳更青。  
雁来知秋入，人泳逐浪行。沉鱼应难解，风静潮未平。

**《幽暮》**  
惆怅临幽暮，池边柳色新。风吹万户爽，日落千山昏。  
­望尽南飞雁，秋来渐近春。年已二十矣，天高欲步云。

**《七夕》**  
一  
可怜七夕夜，牛女相见时。殷勤鹊桥起，飞度犹嫌迟。  
思苦难为语，泣多忍成辞？回眸不堪泪，无奈是归期。  
二  
秋萤初入晚，重逢河汉间。新见觉情怯，再别感心酸。  
忆从今宵远，愁分两岸闲。各伤桥断处，相思又一年。  
三  
盈盈一片月，秋色上心头。多少相思泪，日夜入河流。  
今夕终归尽，两情永不休。临行再回首，明年复重游。

**《代悲红颜辞》**  
人间情似巫峡云，四月霏雨细纷纷。望眼欲穿不见洛，回看故园无处寻。  
去燕飞回巢已碎，忍向空梁觅落尘？秋浦湄坞送旧客，梅谢桃开又新春。  
群芳竞向蝴蝶笑，径底依稀有花魂。众里喧妍独落魄，远闻悄泣近凄音：  
昔日自非无异色，朝映绮霞夕映云。向晴露笑迷人眼，迎风散香蝶舞频。  
青春时节好踏游，处处游冶多王孙。一寸香蕊一寸粉，公子采英点绛唇。  
颜色尚在花簇锦，未艾便向他枝临。等闲弃地懒回顾，辗转成泥了残身。  
相怜摆柳风飘絮，一旦别恋无问津。如今一缕香将尽，来生不愿与温存。  
花语消停魂将散，念去何依暗恨深。日落东风别晚晴，独留花屑向黄昏。  
此情此景知何似？月下凄唱葬花辞。辞尽更酹杯清酒，人应同命知不知？  
花犹如此人更甚，从来弃旧却来新。往日恩爱一朝弃，不意当初变如今。  
伤心台柳依旧垂，烟雨迷蒙日色曛。新人娇笑旧人泣，抛却往情不留痕。  
一骑绝尘无恋处，可怜烛剪影成孤。最是人心留不住，纵遣千金亦难初。  
行逢鸳鸯生遗恨，坐看星河赋长门。情深未必庭花晓，初开末谢是君心！  
燕羽参差花宛转，秋去春来应有信。只恐朝朝相候苦，换得年年雪生鬓。  
夜色凄迷露华冷，珠帘缱绻寒檀熏。晓开妆镜容惨淡，胭脂难掩残红印。  
寂寞空闺泪飘零，犹忆今生不负卿。好梦由来最易醒，情话万般难为凭。  
人生如梦情似水，梦多成空水长东。相恋不过萍与蓬，随风聚散两匆匆。  
胡雁声断昭君寝，越溪水映西子颦。杨花落尽月西沉，从此萧郎是路人。  
沧海无须怨誓鸟，天若有情天亦老。何曾见月伤心色，几时听得玉吹箫？  
天上眷侣人间痴，情丝奈何最难织。少年如解愁滋味，若缘红颜应也惜！

**《七夕随赋》**  
花开在一枝，风吹落两池。黯然唯别也，天上人亦凄。  
河汉深如许，无计通消息。一年三百日，相见赖七夕。  
可怜七夕夜，天涯共此时。殷勤鹊桥起，飞度犹嫌迟。  
新见觉情怯，意恐音容疵。执手无言语，相望两成痴。  
一笑泯别绪，双泪为将辞。良辰轻易去，玉漏催声急。  
惶恐归期迫，明月没西陲。岁岁离别苦，从此又轮回。  
由来羡鸳鸯，比翼双双飞。欢情宜惜取，等闲莫虚掷！

**《无题》**  
痛也无需言，自愈才是真。或有笑中泪，悲喜各半分。

**《雾》**  
夜半来轻纱，似烟笼万家。寒深白霜降，湿重凝露华。  
凄清惭月景，妩媚输云霞。天地染一色，唯此与雪花。

**《见旧照》**  
偶见旧时照，悠悠惆怅发。落日江洲树，黄昏野草花。  
残晖留疏影，清水映晚霞。耒河东流去，百里三曲折。  
昔同骑竹马，今散落天涯。悠悠同行路，不复当时斜。  
汝均为人母，我尚未成家。假令再聚首，语笑可无差？

**《除夕夜》**  
春如五月暖，过节正当时。鸟雀争高树，蝴蝶觅花急。  
山深远闹市，往来闻犬鸡。白日中天照，村人尽减衣。  
日落西山后，无霞略余凄。自回故园地，心惬隐玄思。  
寻静听泉响，向晚看林霏。了无劳碌事，有若脱尘皮。  
莫奇少年味，最浓在除夕。庭前洒清水，檐上扫蛛丝。  
联句门边挂，新书墨尚湿。檀香点九炷，烟缭双眼迷。  
黄纸烧三叠，灰烬满天飞。酒菜置祠堂，祖祭奉虔仪。  
阖家围桌坐，乐饮相劝食。漂泊久在外，此刻千金值。  
爆竹辞旧岁，万籁为之低。百户千家放，今宵声不息。  
倚床不觉倦，心事亦暗滋。假期长恨短，归故长悔迟。  
待到初六七，奈何又别离。年年此轮回，破壁须自题。

**《无题》**  
神驰不欲醒，梦景渐依稀。飘萍难维系，沙漏自流失。  
追忆如触影，回想若焚灰。执念心头守，泡沫掌上窥。  
一窥只刹那，弹指化水滴。朝花既已落，夕拾亦已非。  
缘来且自惜，缘去又何为？

**《雨后漫步》**  
雨后天气新，清幽信步寻。石径净如洗，奈何留足尘。  
池边柳色老，篱下虫鸣深。灯光杂树影，晚风生波纹。  
悠悠行自在，凉意润余心。林间蝉忽噪，似是知来人。  
蛙声相鼓吹，静谧荡无存。耳目一时昏，归家同倦禽。

**《野行》**  
身乘春风去，百里若咫尺。午后暖意熏，晚来变秋气。  
落日昏平野，荒亭独竦峙。疏柳挂斜阳，空巢待燕子。  
莫道此萧瑟，春色从此始。

**《昨夜一场梦》**  
昨夜一场旧时梦，清晨独行解彷徨。小径深得梧桐绿，门前初嗅月季香。  
光摇树影如心动，柳照池水似自妆。曾经秋风与冬雪，奈何辜负此春光。

**《最是晚风温柔》**  
万籁时俱寂，行处皆清幽。中天上弦月，片云照西流。  
墙头藤结草，柳下水生秋。始知深夜里，最是风温柔。

**《自伤》**  
风惜雨，雨惜花，花惜春。雨骤风急花零落，最难惜取心上人。  
隔窗听雨遣幽思，闲坐翻书睹旧词。字迹如初人已变，只余天气似去年。  
近来春寒如秋暮，飞花辞树却难顾。几度清宵惊梦醒，欲记还痛且莫名。  
一语说尽心头怅，当时只道是寻常。念此萧瑟意悠悠，今日西风应未休。

**《分手三月》**  
诀别三月余，欲诉不得语。春草可再生，流水难回溯。  
非有痴心念，缘尽已定数。独立桃李下，幽幽花辞树。  
毕竟曾沧海，谁知成陌路。我非无情人，风尘将人误。  
且作江湖鱼，相忘不相濡。追忆或有时，惘然曾朝暮。

<span id="jump">**《骑行》**：</span>  
常愿周末天气好，天公应闻我祈祷。云色苍茫风和煦，阵雨偶来添湿潮。  
呼朋携友骑行去，七人同道意气舒。 龙行乘雨虎乘风，此去乘车人自雄。  
始从怒江穿古北，即过宜山下虹梅。植物园深门难入，绝陌疾驰向龙吴。  
黄道婆墓径清幽，树荫高笼暂憩休。华泾未至车况频，晚霞初升近黄昏。  
行程算应六十里，兴尽已到归去时。归去不从旧路返，另辟新道高歌还。  
已是华灯初上夜，满面尘色相道别。

**《呻吟词》**  
花无长红，雪终有融。岁月如水，一去难重。恍然之间，廿四将盈。  
回首已往，懵懵懂懂；放目将来，迷迷蒙蒙。  
多少愁丝乱绪，难以排解；曾经豪情壮志，不料渐空。  
看昆仑崖壁，势与天横；汪洋沧浪，拍岸欲崩。  
人其何谓，不过飘蓬飞絮；时之奈何，任尔红颜白翁！

**《搬家》**  
三月不期至，春风来嫌迟。两分熏面暖，一缕沁心湿。  
老树着新绿，闲人翻旧词。字痕岁月减，强记还相识。  
浮云苍狗走，往事白露晞。画笔今犹在，执笔人何去。  
此物常随我，今日忍相弃。临行再回首，惘然若有失。

**《问心》**  
不忘初心已艰难，初心自问剩几何？最恐回首来时路，不知南辕却北辙。

**《小诗》**  
看遍天南山水色，却见阿蛮坐门前。清风徐来翻书页，又得浮生半日闲。

**《夜行》**  
望朔如轮转，天地渐染秋。凉风凄凄过，催黄满枝柳。  
偶有疏雨漏，湖边蛙声瘦。入夜愈清静，踏车随径幽。  
月光羞人见，黑云中天流。灯昏行影稀，单骑任自由。  
从来坠尘网，难免多欲求。心劳受驱使，此刻暂得休。

**《无言》**  
时岁匆匆催天老，年末风与我彷徨。冷暖从来不由己，高低只在人耳旁。

**《梦后》**  
昨夜一场梦，醒后依稀记。似归鸿踏雪，指爪留痕迹。  
大风吹雪扬，痕散如飞絮。不知何所来，不知何所去。  
人生多少事，只合梦中忆。朝花既已落，夕拾又何必。  
缘分水上书，世间两过客。梦尽望高楼，初阳照秋色。

**《人生》**  
人生流散似飘絮，相逢却如风与云。天涯能得几知己，江海不过寄一身。  
宜斟盏茶消旧怨，莫让心事蒙前尘。多读诗书养华气，胸中明月照昆仑。

**《读李广传》**  
慷慨少年子，凄凉老白头。昔时骋万里，万里不停留。  
军当阴山冷，马饮黄河秋。夜沉驰铁骑，弦动射敌酋。  
苦战无昼夜，血水满兜鍪。匈奴肝胆丧，单于欲生求。  
天子春殿暖，将士宿雪丘。可怜七十战，犹不得封侯。  
霸王九垓唱，丞相五原休。自刭含悲死，读之泪也流。

**《一剪梅·戏谑》**  
又见贵圈拆鸳鸯，昔日萧郎，今日大郎。戏里人生说短长，真又如何，假又何妨？  
人心从来费思量，爱也无常，恨也寻常。可怜七夕花犹香，红了宋喆，绿了宝强。

**《玉簟秋·重逢》**  
犹记当年青涩时，十七相逢，十八相识。截取岁月入心头，莫嫌匆匆，只恨迟迟。  
江湖风雨催别离，有人往东，有人往西。三千朝暮回首间，或有所得，若有所失。

**《相见欢》**  
人生匆匆东流，未曾休。恰似春来花开叶落秋。  
旧时事，如梦了，藏心头。从此岁月待汝以温柔。

**《鹤冲天·国乒》**  
几许国手，惹风云奔走。罢赛鸣不平，撼山斗。招来雷霆怒，才一日、皆俯首。君等未知否？天地不仁，以万物为刍狗。  
遭逢此事，难逃诛心咎。罪名相鼓吹，莫须有。曰擅自放弃，损国誉、无操守。想从今往后，意气块垒，都付闲谈饮酒。

**《浣溪沙》**  
曾经执手许白发，五年弹指此间罢。昨日语作故人话。  
心事亦知难再道，前尘落定如梦了。始尝滋味骤觉老。

**《相见欢》**  
西风明月星辰，夜渐深。醒时惆怅不若梦里寻。  
天涯远，忽咫尺，心上人。骤觉七月流火亦如春。

**《菩萨蛮》**  
忽念当时人如月，秋瞳似水尤明彻。千里度春风，一夕抵半生。  
别来无恙否？衣带应知瘦。弹指已清秋，此心亦未休。

**《念奴娇》**  
淮左凄雨，花堕处、千里西风吹冽。今夕人还耒阳浦，奂然六月光色。
云水清明，江天疏阔，晴翠裹山彻。好景如是，又近中秋时节。  
曾念借道昆仑，乘槎直上，看冰桂寒阙。却得多年为异客，沧海浮沉一叶。既啖鲈鱼，个中凉热，消落似春雪。且惜此刻，莫使良辰虚设。

**《贺新郎》**  
千里来相祝。有情者、终成眷属，新人似玉。已涉深冬微雨冷，一室春风如沐。
红罗染、彩灯花簇。欢曲更和笑语，交杯错盏，旧识满目。意浓时，不思蜀。  
酒褪还残又感触。甚难得、长相厮守，双栖双宿。唯忆郗家无余事，东风空瘦老陆。
若得之、此生半足。一经沧海终身许，愿执手、将流年共掬。个中缘，亦天卜。

**《相见欢·赠老彭》**  
人生匆匆数十，莫迟迟。贵在快意何须计得失。  
脱窠臼，天地阔，任尔驰。回首前尘不负轻狂时。

[跳到开头](#jump)